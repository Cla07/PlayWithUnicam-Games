Il Gioco dell'Oca è un gioco di percorso a turni il cui scopo è raggiungere la casella finale di un tabellone di gioco.
Durante il proprio turno, il giocatore lancia un dado a sei facce, ed in base al risultato ottenuto, sposta la propria pedina in avanti di un numero di caselle uguale a quello totalizzato con il lancio del dado.
Una volta completato lo spostamento, al giocatore verrà posta una domanda relativa alla casella in cui si è fermato: se risponde correttamente, potrà tirare nuovamente il dado e continuare ad avanzare, altrimenti il suo turno si concluderà ed inizierà quello del giocatore successivo.
Il primo giocatore che avrà raggiunto l'ultima casella del tabellone sarà decretato vincitore.
Attenzione però: è possibile vincere solo se si raggiunge l'ultima casella a seguito di un lancio del dado il cui esito è esattamente uguale al numero di caselle che separa il giocatore dal traguardo.
Ovvero, se il giocatore in dirittura di arrivo lancia il dado e totalizza un numero maggiore di quello delle caselle che gli restano per arrivare all'ultima, egli si sposterà in avanti sino all'ultima casella e poi ritornerà indietro di un numero di caselle uguale a quello dei punti in eccesso totalizzati con il lancio del dado.